# Aya Yolculuk

> Jules Verne’in Ay’a Yolculuk kitabında da bilimsel bulgulara rastlanır. 

ABD iç savaş zamanından sonra yapacak bir şey bulamayan Topçu Kulübü başkan önderliğinde bir toplantı düzenledi. Başkan Ay’a çıkma ve orayı keşfetme düşüncesini açıkladı. Kaptan bu duruma sıcak bakmayınca Fransız bir kaptanın gelip düşünceyi onaylamasıyla fikir kesinliğe kavuştu. Roket yapımına başlandı ve Ay’a gitme günü geldiğinde herkes orada toplanmış beğeniyle izliyordu. İçerisinde üç kişi vardı. Ama kimse tarafından bilinmeyen bir köpek roketin altına yerleşmişti. Yolculuğa çıktıktan sonra herkes bayılmıştı. Yaklaşık sekiz saat sonra ilk uyanan Fransız oldu. Herkesin yaşayıp yaşamadığını kontrol etti tek ölen köpekti. Yemek yedikten sonra kendilerine geldiler. Artık yer çekimi azalmıştı. Her şey uçuyordu. Günler geçip yolculuk ilerdikçe amaçlarına ulaştıklarını düşünüyorlardı.  Ta ki bir göktaşı gelip de onlara çarpana kadar. Bir denize iniş yapmak zorunda kaldılar Bir gemi tarafından bulunup karaya çıkarıldılar.

İnsanın aya yürümesinden yaklaşık yüz yıl önce ele alınan bu kitap bir öngörünün örneğidir. Bilimsel bir düş gücüne sahiptir. Ay’a Yolculuk ve bilime yön veren diğer eserler okundukça bir kehanet gibi gelmektedir. Çünkü kitapta Ay’a ulaşma ve oraya doğru yolculuk etme üzerinde durulur. Sene 1865’tir. Bu eserden sonra Ay’a ilk ayak basma 1969 yılında gerçekleşir. **Yaklaşık yüz yıl sonra Jules Verne’in bu hayali gerçekleşmiş olur.** Belki de yazıldığı dönemde okuyucu üzerindeki etkisi daha az olan bu bilimsel eserler keşiflerin ardından okunduğu zaman daha büyük yankı uyandırır. Çünkü Ay üzerine yapılan araştırmaların ardından okunan eserler hep var olan bir buluş ya da araştırma üzerinedir. Ama bu eser o dönemler hakkında çok az şey bilinen bir yer üzerine yazılmıştır.
