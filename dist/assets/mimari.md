# Edebiyattan Mimariye

Mimari alanda ise bu konuda başarılı mimar kişiler okudukları temel eserleri hayatımıza kazandıracak güzel binalar tasarlamışlardır. **Çukurcuma**’da karşımıza çıkan **Masumiyetler Müzesi** adlı müze aslında Orhan Pamuk’un romanından yola çıkılıp tasarlanmış bir müzedir. Müzenin her katında romanda bulunan en küçük ayrıntı bile yer almaktadır.

 Türkiye’den uzaklaşıp Dünya çapında örnekler incelendiğinde ünlü mimar **Ricardo Bofill** tarafından tasarlanmış **Barselona**’da yer alan **Franz Kafka**’nın **Şato** romanının küçük yansıması görülmektedir. 

Italo Calvino’nun **Görünmez Kentler** kitabından etkilenen mimar Fernando Pons Vidal ile tasarımcı Chiara Fabiani ortak bir çalışma ile **Menorca** adasında **“Hotel Tres Sants”** adında bir hotel kurmuşlardır. Hotelin içerisinde her odaya düşen farklı bir hikâye yer almaktadır. 

Henry David Thoreau’nun **Doğal Yaşam ve Başkaldırı** kitabını çok seven mimar **Nils Holger Moormann**, kitapta bahsi geçen dışarıda yaşamı kabul ederek kendisi için bir ev tasarlamıştır.[^6] 

 

Farklı bir örnek de yazar **J.R. Tolkien**’in **“Yüzüklerin Efendisi”** romanı ile karşımıza çıkmaktadır. Tolkien’in üçleme şeklinde yazdığı romanları **Peter Jackson** tarafından 2001-2004 arasında sinemaya uyarlamış ve 11 Oscar kazanmışlardır. “Yeni Zelandalı olan Peter Jackson, kitabı ilk olarak Wellington’dan Auckland’a doğru yaptığı bir otobüs yolculuğu sırasında okumuş. Daha sonra kitabın haklarını satın alıp filmini çekmeye karar vermiş. Yeni Zelanda’nın doğa alanlarının hikâyede tabir edilen mekânlara elverişli olduğu için filmin tamamını Yeni Zelanda’da çekmişler. Bu mekânlardan biri olan Frodo ve amcası Bilbo Baggins’in yaşadığı Hobbit köyü, Shire içindeki Hobbiton için inşa edilen köy bugün Yeni Zelanda’daki en popüler turist noktalarından biri.”[^7] 

Roman ve filmdeki “Hobbit” karakterlerinin yaşadığı yerden ilham alınarak çeşitli yerlerde **“Hobbit Evleri”** yapılmıştır. İnternetteki çeşitli sitelerde bu evler ile ilgili görseller ve açıklamalar bulunmaktadır. Aynı zamanda evler turistik amaçlarla kullanılmaktadır. Ülkemizde de çeşitli yerlerde bu evlerden bulunmaktadır. “DHA'nın haberine göre, Sivas  Belediyesi, John Ronald Reuel Tolkien'in kitabından Peter Jackson'ın sinemaya aktardığı “Yüzüklerin Efendisi” ve “Hobbit” filmi serilerinde yer alan kısa boylu, iri tüylü ayaklı, kıvırcık saçlı karakter 'Hobbit'lerin yaşadığı küçük tepeler içine gömülü evlerin benzerini Paşabahçe Yamaç Evleri projesiyle hayata geçirdi. Paşabahçe Piknik ve Mesire Alanı'nda ilk etapta 7 ev inşa edildi. Büyük ilgi gören evlerin sayısı etaplar halinde 24'e çıkarıldı..” [^8] 

Mimar Steven Holl'un Martha's Vineyard'daki evi, Moby Dick romanının belirli bir bölümünden esinlenerek yapılmıştır. Melville kendilerine özgü bir yerleşim birimi kuran Kızılderili kabilesinden bahseder. Bu kabile kıyıya vurmuş balina iskeletinin üzerine deri gererek bir barınak oluşturmuştur. Bu yöntemden esinlenerek oluşturulan yapı, yerden yükseltili tersyüz bir balon çerçeve şeklindedir. Yapının ahşap "kemikleri" ise okyanus manzarasını çevreleyen verandayı destekler.[^9] 

Lichtenstein Kalesi, Wilhelm Hauff'un Alman şövalyelerine romantik ve hayalperest bir bakış sergilediği Lichtenstein romanından esinlenerek, 1840 yılında Urach Dükü Wilhelm'in emriyle yapılmıştır. Kalenin mimarı ise Carl Alexander Heideloff’ dur.

[^6]: http://www.sabitfikir.com/haber/unlu-kitaplardan-ilham-alan-binalar
[^7]: https://www.muratozer.net/yeni-zelanda-hobbit-koyu-hobbiton-gezim/
[^8]: [https://onedio.com/haber/yuzuklerin-efendisi-sivas-hobbit-evleri-hizmete-acildi-862757/](https://listelist.com/sivas-hobbit-evler/)
[^9]: https://www.stevenholl.com/news/690